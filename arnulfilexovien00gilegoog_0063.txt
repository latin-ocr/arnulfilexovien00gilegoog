38 suuunrr nexov.

Si vis ergo suum Musae servare favorem,
Gratuitis aures mulceat alloquiis. '

Importunus enim est quisquis sibi postulat aurem
Laudibus impleri, muneribusque manum.

6. Ad Sacram de areu aon reformando.

Scaeva senescentis dominae marcere decorem,
Et teneros queritur consenuisse dies.

Ergo peregrinas explorat sedulus artes,
nt species multo comparat aere novas,

Nilque redempturo faciem medicamine vexans,
Deplorat medicas nil potuisse manus.

Non hac Scaeva potest naturam fallere cura,
Ars deformatam nulla reformat anum.

Si vis in lucem faciem revocare sepultam,
Et speciem dominae reddere, tolle dies:

Tolle dies, annosa creant dispendia rugas,
Multiplicatque cutem multiplicata dies.

7. Ad juvenem et puellum affectiosius se
invicem intuentes.

Occurrunt blando sibi lumina vestra favore,
Et voto arrident intima corda pari:
Alterno facies sibi dant responsa rubore:
Et tener affectum prodit utrinque pudor.
Mutua discurrens ultro citroque voluntas
Lascivum mentes foedus inire facit.
Alternis radiis oculorum flamma refulget,
Perplexusque oculos foederat intuitus.
Ipsae animae proprias quasi permutasse videntur
Sedes, inque novis degere corporibus.
Complexus tacitos animorum gretia nectit,
Corporeisque parat nexibus auspicium:
Procedet felix duplicato copula nexu,
Concurrentque suis corpoia spiritibus.

 

