48 aauumu nnxov.

rum comparatione formare, commutare rerum om-
nium status, nobilium labefactare fortunas; nepo·
tibus tuis, quos natalis soli finibus eadem quae te
causa depulerat, rerum tradere summam, et digni-
tatibus Ecclesiae sublimare, quasi Platonem scientia,
Catonem moribus, Scipionem genere superarent.
Quos illiteratos quidem et ad res illicitas impuden-
tius effluentes, obscuro loco natura produxit. De
quibus, ne nova extra ordinem sumatur oratio,
dixisse sufficiat, avunculo dignos esse nepotes, quos
tibi cum natura consanguinitatis tum educatio, tum
quod a te sumebatur exemplum, vitae similitudine
conformavit3 ut anatura principium, ab educatione
promotio, ab exemplo ambitionis, avaritiae, libidinis--
que duceretur auctoritas. Reliquis autem Ecclesia
dignitatibus, et beneficiis, quaein unum coacervare
non poteras, eisdemque conferre, qui pecuniosior, is
dignior habebatur. Non attendebatur honestas, sed
manus onustas potius exspectabas. Basilicarum de-
dicationes, benedictiones altarium, Sacerdotum con-
stitutiones eodem quo caetera more tractasti, ut
plane nihil faciendum putares, quod non alicujus
emolumenti auspicatio praeveniret. Nullam virtutibus
gratiam rependisti, nullum quoque supplicium vitiis
irrogasti, neminem ad vitae innocentiam informasti.
Si quis de incestu quolibet sonus emersit: si quis
adversus immunditiam exarsit castitatis amore, in
silentium te cohibente redactus est. Engolismensem
Abbatissam quidam tuus Archidiaconus gravidam
pravo fecit accessu. Porro facinus ingravescentis
uteri tumor excedens, et naturalis effectus aperuit.
Quod dum propter insolentiam criminis, divinita-
tisque contemptum civibus incredibile videtur, par-
turientis Abbatissae gemitus, et novi partus cre-
pundia fidem fecerunt. Universa igitur civitas ad-

 

