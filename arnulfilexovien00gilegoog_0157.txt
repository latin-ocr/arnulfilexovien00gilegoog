132 annuam naxov.

scilicet utroque scripto tanquam allegationibus par·
tium utrinque proposito, rectius possint, quasi de
judicio formare consilium, et liquidius de contempla-
tione falsitatis oppositae cognoscere veritatem. Cui
sane colloquio, quia corporaliter adesse non potui, per
Epistolam, saltem interesse curavi, ut personae vicem
pagina suppleat, et vivae vocis instantiam Epistola
fidelis instauret. Cujus etiam Epistolae transcriptum
sanctitati vestrae censui destinandum, ut devotionem
meam, quamvis parum utilem, officiosam tamen
vestra dilectio recognoscat. De caetero, Librum En·
nodii vobis mitto, alienum quidem, sed si experientia
vestra probaverit, transcriptum cum quanta fieri
poterit festinatione remittam. Ego autem librum
illum non videram, priusquam mihi vestro fuisset
assignatus judicio, visoque miratus sum qua primum
ab auctore confidentia editus, aut quo postmodum
ab aliis fuerit favore transcriptus. Neque enim mihi
dignus videtur, cujus studio vel scripturae tantum
tempus debeat, sive census impendi, cum ct volumen
effusum sit, et ad intelligenda quae scripta sunt
singula multis et taediosis oporteat iterationibus re-
plicari. Prima siquidem facie difficilis et obscurus
incedit, et cum rerum difficultatem stilus lucidior
debeat aperire, intelligentiam potius sermo tenebro-
sus obtundit. Cumque multum habeat laboris in·
spectio, nihil habet assecutio voluptatis, quia nec
absolutione sententia complacet, nec oratio venus-
tate. Summa enim ejus intentio est, aliter omnia
dixisse quam caeteri, ideoque totum quod loquitur
exquisita quadam intricatione complicat et innodat,
ut rectius Innodius quam Ennodius debeat appellari.
Porro in metricis producta breviat, suaque nihilomt
nus auctoritate brevianda producit, nullaque vitium
falsitatis virtute redimitur, quia ipsum nec cultus

 

