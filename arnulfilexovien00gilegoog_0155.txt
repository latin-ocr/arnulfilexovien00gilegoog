130 annueri aaron.

25. Ad Hearicum Pisanum Legatum Romana
Ecclesia.

Post discessum vestrum importunum tertianae
quater passus accessum, tandem ad medicinae reme·
dium salutare confugi, quod tamen paulo minus
mihi molestum extitit, quam caloris intemperantia
quae praecessit. Habent enim medicinae remedia
nescio quid abominandae malignitatis admixtum, et
ne gratis conferant omne beneficium, semper adjuncto
Ι maleficio recompensant, nt etiam cum profuerint, in-
dignius ulciscantur. Convalui tamen, et per gratiam
Dei et merita vestra, jocunda mihi spes optatae sani-
tatis arridet, portumque salutis nostra creditur an-
chora continere. Aliquae tamen adhuc praeteritae
passionis inhaesere reliquiae, macies, et aegritudinis
cognata debilitas, delicatus appetitus, cujus fastidio
nulla copia, nulla satisfacere potest'industria minis·
trorum. Ad recidivam medicus paratam dicit esse
materiam, ideoque studium subtilioris observantie
scrupulosus imponit, ruptisque labiis et lingua palpi-
tante tanta potum tribuit parcitate, ut sitim potius
irritare, quam compescere velle credatur. Illud
enim hominum genus quadam austeritate semper
notabili arti suae reverentiam, sola severitatis exhibi-
tione conquirit, et quasi de benignitate vilesceret,
infamat omnia quaecunque miser patientis appetitus
exposcit. Utinam, quod ad victualia pertinet, idem
nobis usus et abstinentia praeberetur, ut suspitionem
communicatio tolleret, et fidem pietas compassionis
augeret. Ad haec defectum imperitiae suae culpae
semper aegrotantis ascribunt, ut aeger et inedia

pereat, et calumniae contumelia crucietur. Denique ad
mercedis augmentum sententiosis sermonibus ince-
dentes, gratiam sibi misericordiae divinae praeripiunt,

 

