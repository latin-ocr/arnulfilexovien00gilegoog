36 canuam nuxov,

Et foetus eadem velle vorare suos.

In veteremque pari conversa furore tumultum,
Invisum rebus accelerare necem.

Autumnus senior gelide post credita spectans
Semina, crediderat foenus obisse suum.

Nunc ea secretus movet ignis et abdita virtus
Naturae, sancti conscia consilii :

seminibusque adhibens causas, et semina causis,
Ad celeste suum docta figurat opus.

Sol oriens hilari perlucidus ore redemptis
Ignibus, astrictam frigore solvit humum:

Adriamque novo faciem splendore serenans,
Purgatum exhilarat lenior aura diem.

Undique sollicitat juvenem lascivia mundum, '
Foecundosque aperit prodiga terra sinus.

Gramine vestitur humus, arbor frondibus, offert
Gemmam vitis, ager lilia, spina rosam.

Alternant et opus et opes Elementa vicissim,
Seque favore pari materiaque juvant.

Ergo vetustatem mundi natura reformans,
Auspiciis fertur in sua vota suis:

Namque voluntatem comitata potentia semper Î‡
Non patitur frustra quid voluisse Deam.

Assurgit laetus speranti mundus et audax
In faciem pueri cogitat ire senex.

Nec reditum metuit veteris tristisque figurae
Prorsus obisse hyemem, non abiisse putans.

Elatasque novae successu prosperitatis,
Ad votum dictat saecla futura suum.

Ergo sibi quarta breviandos destinat annos,
Ut tribus exultent omnia temporibus.

Ne solvatur aquis vel frigore torpeat annus
Perpetuoque fluant tempora temperie.

 

