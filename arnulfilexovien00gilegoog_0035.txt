10 aarum naxov.

Christus ipsius propugnator sit ad salvandum. Qui
vivit et regnat cum Patre et Spiritu Sancto Deus
per sarcula, Amen.

II. SERMO DE EODEM.

Hnsrnmro sermone, Domini et patres carissimi,
vobiscum de unitate ecclesiae Dei et libertate trac-
tatum habuimus ad id omni studio principaliter in-
tendentes ut bona et sancta voluntas vestra divini
sermonis exhortatione inter adversa reddatur alacrior
etde agnitione divinae protectionis et gratiae insolu-
bilis nostrae invicem fraternitatis proficiendi semper
in melius fiducia convalescat. Fratres siquidem sumus
ex eodem patre Christo, et ex eadem matre Ecclesia,
per regenerationem aquae et spiritus de filiis irae
translati in adoptionem gloriae filiorum Dei. Bonum

itaque est, quia utile: jocundum, quia delectabile:
nos hac spirituali fraternitate conjunctos, in unitate
consistere, ut sit scilicet nobis, sicut in primitiva

Ecclesia, multitudini credentium cor unum et anima
una. Sit in nobis unus spiritus, una fides. Unitas
enim fidei concordiam parit. Concordia mater est
unitatis. Unitas vero fidei tribuit libertatem. Ex
fide siquidem vita nobis et victoria est. J ustus enim,
inquit, meus ex fide vivit. Et haec est victoria quae
vincit mundum, fides nostra. Sed et sancti per
fidem vicerunt regna: regnum Sathanae, regnum
mundi, regnum coelorum. Et de regno quidem
mundi et regno Sathanae manifestius: sed et regnum
coelorum vim patitur, et violenti rapiunt illud. Ita
omnia regna unitas fidei, et fides unitatis expugnat.
Totis itaque studiis debemus insistere, et alter alte-
rum cohortari, ut stemus simul, quia si steterimus

 

